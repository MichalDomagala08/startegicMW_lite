#Karolina
Karolina wpatrywała się w przystań i patrzyła jak zamaszyste żagle statków łopotały na wietrze niczym skrzydła potężnych ptaków. W myślach widziała siebie jako damę — w koronkowym welonie, z wachlarzem z kolorowych nici, wchodzącą na pokład eleganckiego galeonu. Tymczasem rzeczywistość była inna: była szwaczką, zajmującą się drobnymi naprawami i robótkami dla żon mniej zamożnych kupców. Wynajmowała pokój na poddaszu starego młyna z bratem, codziennie zmagając się z kosztami życia. Rozmarzona, odwróciła się do swojego brata pytając cicho: “Nie męczy cię czasem nasz los, Janku? Czy czujesz, że zasługujemy na  coś więcej od życia??”
#Janek
Janek - brat Karoliny, zdolny cieśla o zręcznych dłoniach i sercu większym niż portowy skład drewna, również marzył o czymś więcej. Pragnął własnego warsztatu – miejsca, gdzie mógłby tworzyć rzeczy trwałe, z duszą. Na razie zadowalał się naprawami dla sąsiadów, marząc o dniu, gdy stanie się czeladnikiem. “Czasem czuję żal, ale wierzę, że uczciwa praca w końcu zostanie zauważona” - przyznał siostrze. Wspominał ich ojca, który również był cieślą, który mawiał, że uczciwe ręce są więcej warte niż sakiewka złota. Mimo że Jan odkładał monety na swój zakład, nie wahał się pomagać potrzebującym i niejednokrotnie odłożony grosz przeznaczał na ubogich.
#Karolina
Karolina usiadła obok Janka, spoglądając przez małe okno na targowisko poniżej. "Ale czy to naprawdę najlepsze rozwiązanie?  Nikt nie patrzy na ludzi takich jak my" - powiedziała cicho. Obserwowała kupców, jak witali się z przesadną uprzejmością, a każdy uścisk dłoni krył w sobie wielkie znaczenie. Czuła, że potrafi czytać tych ludzi jak otwartą księgę, może nawet lepiej niż potrafiła szyć, a te talenty mogą iść ze sobą w parze. W jej sercu rodziła się pewność — że jeśli tylko ktoś spojrzałby na nią poza to skąd pochodzi, to jedna okazja i szczęśliwe zdarzenie wystarczą, by odmienić jej los na zawsze.
#Janek
"Nie wiem, wyższe sfery mnie nie zajmują tak bardzo, jak samo tworzenie"— powiedział Jan spokojnie. "Wystarczy mi dach nad głową, ciepły posiłek i świadomość, że moja praca ma sens". W odróżnieniu od siostry, nie pragnął salonów ani wpływów, i wierzył, że prawdziwe bezpieczeństwo tkwi w ludzkiej życzliwości. Pomagał sąsiadom bez pytania o zapłatę, jak teraz — klęcząc przy wozie starego sąsiada, naprawiając jego pęknięte koło. Nie miał pojęcia, czy starzec zdoła się odwdzięczyć, lecz może kiedyś to on sam znajdzie się w potrzebie. I właśnie wtedy — wierzył Jan — ktoś poda mu rękę, tak, jak on teraz podaje swoją.
#Karolina
Nazajutrz, przez deszczową pogodę, Karolina szła brukowaną uliczką po materiały dla jednej z klientek. Wtem, w bocznej alejce, dostrzegła zgarbioną postać stojącą w kałuży. - Była to podstarzała kobieta z przemokniętą torbą i dłońmi, które wyglądały, jakby przemęczone ciężarem noszonym przez cały dzień. Jednak to oczy przykuły jej uwagę, nad wyraz czujne, niemal nienaturalnie przenikliwe. Karolina nie ruszyła się od razu, przez chwilę obserwując tajemniczą postać - Czy to faktycznie tylko żebraczka, a może ktoś więcej niż ten na kogo wygląda. Odwróciła wzrok, ale idąc dalej, nie mogła wyrzucić tej postaci z myśli.
#Janek11111
Jan wracał z przystani, niosąc na ramieniu skrzynię z narzędziami, gdy zatrzymał go cichy, przeciągły jęk. Rozejrzał się i dostrzegł za stosem drewnianych skrzyń sylwetkę starszej kobiety - tej samej którą karolina widziała przed momentem. Ona sama, Była skulona, a jej noga była nienaturalnie wygięta. Nie zastanawiał się ani chwili — rzucił skrzynię i podbiegł, narzucając jej własny płaszcz -  Spokojnie, pomogę pani — powiedział cicho. Kobieta spojrzała na niego przenikliwie, spojrzeniem zbyt czujnym jak na kogoś ubranego w tak nędzne szaty. Ale Jan nie zadawał pytań, nie zwracał uwagi na jej ubiór a jedynie na jej potrzebę.
#Karolina
Karolina również usłyszała hałas i bez zastanowienia ruszyła w stronę dźwięku. Zobaczyła Janka pochylonego nad staruszką i zamarła, i choć w najdalszych zakamarkach swojej duszy chciała pomóc, w głowie kłębiły jej się myśli. - Takie postacie mają cały bagaż problemów, Czy naprawdę mam siłę i zasoby na cudze troski? Przez chwilę patrzyła tylko z oddali, jednak Potem zobaczyła spojrzenie brata, które wystarczyło by ruszyła do działania. Zbliżyła się i pomogła Jankowi przenieść kobietę pod niewielki daszek przy murze. Wtedy staruszka nachyliła się do niej i szepnęła: — Długo cię obserwowałam —,  znacząco niepokojąc tym dziewczynę.
#Janek
Staruszka, opierając się na ramieniu Karoliny, nagle zwróciła wzrok ku Jankowi. Ciebie również, młody chłopcze — powiedziała wyraźnie, jakby znała go od dawna. Jan poczuł, jak coś ściska mu gardło, bo skąd niby staruszka miała znać jego imię? Przez chwilę ogarnął go lęk , lecz mimo to nie odsunął się. W myślach przypomniał sobie słowa ojca który mówił, że pomoc jest jak most, budowany wspólnie nad przepaścią. Ten most powinien służyć każdemu, kto potrzebującemu przeprawy. Jan zamknął oczy, wziął głęboki oddech i odparł cicho: — Prowadź, Pomogę ci dojść, dokądkolwiek zmierzasz.
#Karolina
Wąska i kręta uliczka poprowadziła ich do chatki, jakiej Karolina nigdy wcześniej nie widziała. Niska i pokryta omszałymi dachówkami, stała w cieniu murów, jakby ukryta przed resztą świata. Staruszka wyraziła wdzięczność, lecz jej wzrok — przenikliwy i czuwający — zdradzał, że dostrzegła wahanie Karoliny. W milczeniu sięgnęła do torby i wręczyła jej małe zwierciadełko, nie większe od dłoni. Gdy Karolina go dotknęła, przez palce przeszedł ją dreszcz. — To lustro pokaże ci to, co może się wydarzyć, ale nie więcej niż trzy razy. Potem stanie się po prostu zwyczajnym zwierciadłem — powiedziała spokojnie tajemnicza staruszka. 
#Janek11111
— Tobie również dziękuję, chłopcze — powiedziała staruszka, zwracając się do Janka z łagodnym uśmiechem. Janek, spuścił wzrok zakłopotany, nie wiedząc co powiedzieć. To naprawdę nic takiego — mruknął, ale nie zdołał dokończyć, bo kobieta wsunęła mu w dłonie trzy małe kołki. Były z ciemnego, wyjątkowo gładkiego drewna, owinięte w lnianą tkaninę, jakby były czymś cennym. "Wbij je tam, gdzie serce ci powie, a w chwili wbijania, wypowiedz życzenie" - powiedziała staruszka tajemniczo. Jan ścisnął dary z namysłem, wiedząc, że te trzy niepozorne przedmioty mogą znaczyć więcej niż cokolwiek, co dotąd stworzył. Staruszka tymczasem zniknęła w głębi swojego domu.
#Karolina
Nazajutrz Karolina wróciła na targ, niemal zapominając o dziwnym zwierciadle, lecz nie o marzeniach, które w niej tliły się coraz mocniej. Kupując nici, rozmawiała z przekupkami — o materiałach i haftach, ale też o drobnych plotkach.— Karolino, ty masz dobre oko — powiedziała jedna z nich, wskazując na sukno, które wcześniej jej doradziła. - Może zechciałabyś odwiedzić mój dom, moi rodzice z chęcią Cię poznają - dodała młoda przekupka, a Karolina poczuła, jak jej serce lekko przyśpiesza. Po raz pierwszy poczuła się ważna, a jej myśli nieuchronnie zwróciły się ku lśniącej powierzchni magicznego zwierciadła.
#Janek
Tego samego dnia Jan wspiął się na dach sąsiada, którego dachówki przeciekały po ostatniej burzy. Nie liczył na zapłatę, robił to, bo nie mógł tak zostawić sąsiada w potrzebie. Staruszek, zgarbiony ale niezmiernie wdzięczny, skinął głową w milczeniu. Niedługo później przybiegł jego wnuk z grupką innych dzieci, niosąc bochenek w podarunku za wysiłek chłopaka. Dzieci patrzyły na Janka z podziwem prosząc, by nauczył je rzeźbić figurki z drewna. Widząc to, staruszek uśmiechnął się szeroko i obiecał polecić Janka swojemu znajomemu cieśli, który szukał zdolnych czeladników. Jan poczuł radość i lekki niepokój, bo nie był pewien czy był gotów na tak poważne zajęcie.
#Karolina
Nazajutrz, Karolina poszła na spotkanie do zamożnej koleżanki z targu. Choć wszyscy wiedzieli o jej niskim pochodzeniu, traktowano ją jako kobietę o niezwykłym zmyśle smaku. Wśród rozmów pojawił się temat dwóch braci, którzy starali się o względy koleżanki Karoliny. Starszy, był oschły, lecz bogaty, natomiast młodszy, był pełen ciepła, ale bez grosza. Gdy zapytano Karolinę o to za którego mężczyznę jej koleżanka powinna wyjść za mąż, ta sięgnęła ukradkiem po lusterko. Zwierciadło ukazało jej dwie przyszłości: Szczęście ale i niedostatek z młodszym, albo bogate życie ze starszym pełne chłodu i smutku. Karolina doradziła jednak Starszego, kuszona pragmatyczną wizją obracania się wśród bogaczy.
#Janek
Jan dostał pracę w swoim warsztacie i cieszył się każdą chwilą nauki. Choć zapłata była skromna, mógł tworzyć bez zahamowań, a to dawało mu prawdziwe spełnienie. Pewnego dnia przyszedł do niego znajomy kowal, ojciec sześciorga dzieci, który musiał oddać narzędzia pod zastaw i nie miał jak zarobić na chleb. Jan wahał się, bo wiedział, że sam potrzebuje materiałów na swoje własne projekty. Ale gdy zobaczył pełne nadziei i obawy oczy jego dzieci podjął decyzję. Poszedł z kowalem do jego szopy i bez słowa wbił pierwszy kołek w ziemię, a narzędzia pojawiły się znikąd. Jan uśmiechnął się, choć w sercu dalej czuł wahanie.
#Karolina
Przez kolejne dni Karolina unikała wzroku młodej panny, której podpowiedziała wybór męża ponieważ Obrazy z lustra nie znikały z jej pamięci. Samotność w bogatych wnętrzach, spojrzenia bez uśmiechu, kwiaty w wazonach, które nigdy nie pachniały. Aż pewnego ranka, pod jej drzwiami pojawił się kosz — wiklinowy, przewiązany złotą wstążką, w środku którego znajdował się list, podpisany przez nowego narzeczonego koleżanki: „Twoja rozwaga przyniosła spokój całej rodzinie. Takie osoby jak ty będą nieocenione w mojej szwalni.” Karolina wstrzymała oddech a wątpliwości co do decyzji zaczynały znikać bo w końcu świat zdawał się ją w pełni doceniać.
#Janek
Kilka dni później do warsztatu Janka zawitał znajomy kowal z dziećmi i choć nie przyniósł zapłaty, był niezwykle wdzięczny i pełen ciepła. Dzięki twojej pomocy mam pierwsze zlecenie od miesięcy i choć nie mam jeszcze jak się odwdzięczyć, przysięgam, spłacę swój dług - powiedział z wdzięcznością. Janek skinął głową i uśmiechnął się, choć jego własna sakiewka świeciła pustkami. Gdy rodzina odeszła, spojrzał na swoją dłoń — tę samą, którą wbijał kołek w ziemię. Zastanawiał się, czy jeśli kiedyś sam będzie w potrzebie będzie w stanie pomóc sobie samemu, bo w końcu zostały mu przecież już tylko dwa magiczne kołki
#Karolina111111
W nowej szwalni Karolina szyła głównie proste zdobienia i halki, lecz jej wprawna ręka szybko zwróciły uwagę starszych hafciarek. To nie było już szycie dla przekupek — teraz zamówienia przychodziły od pań o miękkich dłoniach. Pewnego dnia do Karoliny przyszedł list, od Magdy, jej dawnej koleżanki z dzieciństwa. Prosiła o to, by Karolina poleciła ją wpływowej klientce, ponieważ była to jej jedyna szansa na wejście do tego samego domu szwalniczego, który właśnie otworzył Karolinie drzwi. Karolina odpisała jej, że wykorzysta swoje wpływy by przedstawić ją środowisku. Ale tego samego wieczoru została zaproszona na spotkanie z tą samą klientką -  właśnie w sprawie rekomendacji.
#Janek
Tymczasemn w swoim warsztacie Jan zaprzyjaźnił się z młodym chłopcem — pomocnikiem mistrza, który każdą wolną chwilę poświęcał rzeźbieniu. Jan dzielił się z nim narzędziami, pokazywał sztuczki dłuta, a wieczorami słuchał historii o wymarzonej rzeźbie. — Na imieniny matki chciałbym wykonać jej coś z drewna — mówił chłopak z błyskiem w oku. Gdy jednak przystąpił do pracy, zrozumiał że nie ma nawet skrawka materiału. Jan wiedział, jak to jest — sam miał ledwie tyle, by starczyło mu na skromne projekty, ale patrząc na dziecięcy zapał, podjął decyzję. Cicho, z wahaniem, postanowił poświęcić jeden ze swoich magicznych kołków.
#Karolina
Podczas rozmowy z wpływową klientką, Karolina czuła rosnącą presję. — Szukam kobiet ambitnych i silnych — powiedziała dama, patrząc na nią spod wachlarza. Karolina delikatnie sięgnęła pod fałdę sukni, gdzie skrywała zwierciadło. Obrazy ukazały się natychmiast: Magda — szczęśliwa, pracująca w wymażonej szwalni, lecz Karolina pozostająca w cieniu. Druga wizja przedstawiała jej własny awans i uznanie, za cenę milczenia.  Z tego, co wiem, Magda nie ma jeszcze doświadczenia na tym poziomie — powiedziała miękko Karolina. Klientka uśmiechnęła się i przemówiła: — Dziękuję Ci za szczerość, właśnie takich głosów szukam.
#Janek
Jan spoglądał na pusty stół, z którego korzystał normalnie niedoszły rzeźbiarz. Mimo rozłożonych narzędzi, w oczy kłuła nieobecność materiału, brak który Janek znał aż nazbyt dobrze. Zbliżało się uroczyste otwarcie nowej dzielnicy, a on potrzebował każdego skrawka materiału. Ale przypomniał sobie raz jeszcze chłopaka — tak skupionego i tak cichego w swoim pragnieniu. Bez słowa sięgnął do kieszeni, po czym wbił drugi kołek w blat stołu i niemalże natychmiast, zmaterializował się przed nim stos doskonałych desek. Janek podszedł do chłopaka i wręczył mu nowo zdobyty materiał - zachęcając do zrealizowania swojego marzenia.
#Karolina
Klientka nie kryła zachwytu — Masz talent nie tylko w rękach, ale i w głowie — powiedziała, wręczając Karolinie pakunek z kosztownym suknem i innymi materiałami. Jeszcze tego samego dnia poleciła ją jako nadzorcę artystycznego w prestiżowej pracowni haftów na co Karolina uśmiechnęła się, dziękując z gracją. Lecz gdy wróciła do izby, na stole czekał haftowany kwiat, który Magda musiała wysłać zanim poznała decyzję klientki. Karolina ścisnęła tkaninę w dłoni, czując, jak żal i wdzięczność walczą w ciszy. W końcu, bez słowa, schowała haft głęboko do szuflady, gdzie trafiają rzeczy, o których nie mówi się głośno.
#Janek
Kilka dni później chłopiec wrócił do warsztatu z podarunkiem w dłoniach. — To dla ciebie — powiedział nieśmiało, podając Janowi prostą rzeźbioną rybę. Z resztek drewna które mu zostały stworzył coś specjalnie dla Janka, w podzięce za pomoc. Jan nie zdradził, jak powstał materiał, i tylko uśmiechnął się i obejrzał rybę powoli, z wdzięcznością w oczach. W tej chwili nie liczyły się konkursy, zapłaty ani tytuły tylko duma w spojrzeniu młodego rzeźbiarza. A jednak kiedy został sam, poczuł znajomy niepokój, ponieważ bez drewna nie zdoła przygotować nic na zbliżające się święto dzielnicy.
#Karolina
Karolina, teraz jako nadzorczyni w pracowni haftów, została zaproszona na zamknięte posiedzenie miejskich doradców. W nowo otwartej dzielnicy kupieckiej brakowało jeszcze jednego — symbolu, który miałby ją reprezentować. Do sali wchodzili najlepsi artyści i wzornicy, a Karolina w tym czasie z uwagą przeglądała zgłoszone projekty, aż natrafiła na jeden, który ściągnął jej wzrok jak magnes. Łódź z sercem i nicią w żaglu — Przypominał jej szkic Jana,  inspirowany starą legendą, który widziała dawno temu. Autorką projektu była młoda, nieznana artystka, a mimo to zdobywał on uznanie wśród radnych. Karolina, czując drżenie w piersi, dostrzegła w tym okazję dla siebie.
#Janek
Jan powoli kończył cykl rzeźb przedstawiających sceny z życia portowego, które miały ozdobić święto nowej dzielnicy. Brak materiału spowolnił jego pracę, lecz nie gasił pasji. Myślał, że może uda mu się zdobyć choćby nowy zestaw farb, by dodać rzeźbom życia i światła. Wtedy do warsztatu weszła wdowa z trojgiem dzieci, której dom spłonął i została jej jedynie stara i dziurawa szopa. Prosiła Janka o zabicie deskami dziur, aby chłód nie doskwierał im w nocy. Jan spojrzał na swoje niedokończone prace i wiedział, że każda godzina była na wagę złota. Nie mógł też jednak zostawić biednej rodziny bez dachu nad głową.
#Karolina
Karolina udała się do skromnej pracowni młodej artystki i zagadała z pozornym zainteresowaniem:  Powiedz proszę coś więcej o tym wzorze - jest Fascynujący! Dziewczyna, pełna entuzjazmu, opowiedziała o legendzie, którą gdzieś zasłyszała. Karolina rozpoznała tą samą opowieść, niegdyś szkicowaną przez jej brata. Po powrocie do domu, zerknęła w zwierciadło czekające na stole. Ukazało jej dwie wizje: w jednej artystka zdobywa laur, podczas gdy Karolina zostaje z niczym, a w drugiej — to ona zgłasza projekt Janka jako własny. Karolina zawahała się, jednak podobieństwo wzoru było nie do zaprzeczenia.
#Janek
Jan siedział w warsztacie, wpatrując się w resztki drewna i swoje niedokończone rzeźby. Choć wspaniałe, wiedział że brakuje im ostatnich poprawek aby były gotowe do prezentacji. W dłoni trzymał ostatni kołek, a w myślach wrócił do obrazu dzieci przesiąkniętych chłodem, wtulonych w ramiona matki. Westchnął ciężko, po czym wstał i udał się do miejsca, gdzie jeszcze niedawno stał dom wdowy, a teraz były tam tylko zgliszcza. Wbił kołek w ziemię, a z ciemności wyrósł dom - prosty ale wygodny i solidny. Jan odetchnął głęboko, i choć wiedział że nie wystawi rzeźb, był tej nocy we właściwym miejscu.
#Karolina
Następnego ranka ogłoszono zwycięzce konkursu i ku ucieszę wszystkich, wygrał projekt młodej artystki. Ale Karolina nie świętowała, tylko powoli podniosła się z miejsca. — Proszę o głos — Mam wcześniejszą wersję tego motywu zrobioną przeze mnie - podpisaną i datowaną — powiedziała spokojnie, trzymając w dłoni pożółkły szkic, przedstawiając rysunek Jana jako własny. Na sali zapadła cisza, po której rada miasta zaczęła dyskutować nad anulowaniem wyników konkursu. W końcu ogłoszono zmianę decyzji: szkic Karoliny uznano za pierwotny, głębszy i oryginalniejszy. Artystka opuściła salę ze spuszczoną głową, a Karolina jako zwycięzca, otrzymała medal z symbolem nowej dzielnicy.
#Janek
Gdy całe miasto świętowało otwarcie nowej dzielnicy, Jan siedział samotnie w warsztacie. Słyszał dźwięki muzyki i śmiechu zza murów, lecz Jan tylko patrzył na swoje niedokończone rzeźby. Przez chwilę żałował swojej decyzji, lecz wtem, ciszę przerwało pukanie. W progu stanęli jego przyjaciele: kowal, któremu podarował narzędzia; młody rzeźbiarz, dziś już czeladnik oraz wdowa z dziećmi. Przynieśli chleb, suszone owoce oraz gliniany dzban miodu:  Chcemy świętować z tobą, bo bez ciebie nie byłoby nas tutaj — powiedziała wdowa. Jan uśmiechnął się cicho, bo choć nie wystawiał swoich rzeźb, ani nie zdobył medalu, zdobył coś więcej — przyjaciół, którzy przyszli nie z obowiązku, lecz z serca.
#Karolina
Karolina w podzięce za wkład w święto nowej dzielnicy dostała nową funkcję — doradczyni artystycznej miasta. Otrzymała własne biuro, z własnym eleganckim stolikiem i widokiem na port. Na środku blatu spoczywał medalion z symbolem dzielnicy — ten sam, który zyskał jej sławę. Uśmiechała się do niego, pewna siebie, pozbawiona wyrzutów. Lecz gdy wpatrywała się w połysk metalu, drzwi otworzyły się cicho a Młody urzędnik wręczył jej list — bez pieczęci i z niepokojącą treścią. „Symbole są jak lustra -  Odbijają prawdę – nie tylko to, co chcemy pokazać -  Twój już nie pokazuje ciebie.” Karolina zbladła bo choć nie znała nadawcy, wiedziała, co miał na myśli.
#Janek
Podniesiony na duchu po ostatnich odwiedzinach, Jan zaczął myśleć o przyszłości i choć nie zdobył sławy, nadal miał swoje dłuto, czas i serce. Następnego dnia pojawił się młody rzeźbiarz i oznajmił, że z chęcią pomoże Janowi w poszukiwaniu klientów i w uporządkowaniu warsztatu. Podczas pracy, w starej skrzyni, pośród resztek materiałów, chłopak znalazł zmięty szkic. — Janie, to przecież wygląda jak wybrany w konkursie symbol nowej dzielnicy, a jest znacznie wcześniejszy - to ty byłeś autorem? — Jan spojrzał na swój szkic i choć dostrzegł już pewne podobieństwa, nie chciał przeszkadzać swojej siostrze. W oczach zatańczyło coś między żalem a spokojem, po czym tylko skinął lekko głową.
#Karolina
Nazajutrz Karolina zajęła swoje miejsce przy długim stole rady miejskiej. Choć jej twarz była spokojna, echo wczorajszego listu wciąż dudniło jej w sercu. Gdy rada dopuściła obywateli do obrad, Karolina zamarła, bo pierwsza kobieta która weszła do sali, miała znajomy głos i chód - To była Magda. Widziałam ten szkic, lata temu u brata Karoliny -  Jana, powiedziała Magda drżącym głosem. Karolina poczuła, jak powietrze gęstnieje, a Rada słuchała, ale domagała się czegoś więcej niż świadectwo. Poprosili o dowody na następnym posiedzeniu, a Karolina zdała sobie sprawę, że wystarczy że Magda pójdzie do Janka, a on zawsze mówił prawdę.
#Janek
Jan unikał rozmów o znaku dzielnicy choć wiedział, że to Karolina podpisuje się pod jego projektem. Nie szukał rozgłosu, ani konfrontacji, lecz tego dnia, u progu jego warsztatu stanęła Magda w towarzystwie dwóch członków rady. — To twoje dzieło -  Wiemy to, lecz potrzebujemy twojego potwierdzenia — zapytali cicho, trzymając kopię szkicu. Jan milczał, po czym powoli usiadł i sięgnął po swoją starą teczkę. Jego palce drżały, gdy wyciągał pożółkły szkic, podpisany i datowany nie zostawiający żadnych wątpliwości co do autorstwa.  — Nie wiem, czy to coś zmieni, ale skoro szukacie prawdy — to ona. — W jego oczach tliło się więcej troski o siostrę, niż złości.
#Karolina
Sala rady milczała, gdy Magda i Jan rozłożyli dokumenty i oryginalne szkice. Linie były te same, Styl nie do pomylenia a motyw nici i statku był identyczny. Lodowate, bezlitosne spojrzenia radnych zwróciły się ku Karolinie. Próbowała mówić, Szukała usprawiedliwienia, lecz jej wzorniczy kunszt nie miał już znaczenia - Była posądzona o fałszerstwo. Po długim milczeniu przewodniczący ogłosił decyzję: odebrano jej posadę, tytuł i zaufanie. Nawet właściciel szwalni — jej dawny sprzymierzeniec — odciął się, by ocalić własne imię. Karolina siedziała nieruchomo, oszołomiona, bo wiedziała, że nie ma już do kogo się zwrócić.
#Janek111111
Po wyjściu z sali Jan zatrzymał się na placu, nieco z boku, z dala od spojrzeń i szeptów zmieszany całą sytuacją. Wtedy dołączyła do niego młoda artystka — ta sama, którą Karolina wcześniej zepchnęła w cień. — Widziałam twoje szkice - Chyba nieświadomie czerpałam z nich inspirację, przepraszam, - powiedziała zawstydzona. Jan cieszył się że mógł być dla kogoś inspiracją - zaczęli rozmawiać o wzorach, materiałach, a w końcu nawet o wspólnych projektach. Janek z żalem przyznał jednak, że nie ma zasobów by realizować te pomysły. Artystka uśmiechnęła się ciepło — Wystarczą jedynie chęci, może zaczniemy od dokończenia razem twoich rzeźb?
#Karolina
Wieczorem Karolina wróciła do swojej pracowni w miejskim urzędzie. Nie drżała, nie płakała ale Po prostu weszła do środka i usiadła przy stole. Na blacie leżał stary haftowany obrus, który niegdyś miała oddać jednej z klientek — jeszcze wtedy, gdy szyła własnymi rękami. Przesunęła palcami po wzorze nici, jakby szukając tam dawnej siebie. Potem sięgnęła po medalion z symbolem dzielnicy i spoglądając tęsknie, bez słowa otworzyła małą skrzynkę i włożyła go do środka. Zdawała sobie sprawę, że znów będzie musiała zaczynać od zera, z dala od blasku i uznania elity.
#Janek
W ciągu następnych dni, Jan z artystką rozpoczął przygotowania do wystawy, tej samej, z której kiedyś zrezygnował w ciszy i samotności. Tym razem jednak miała opowiadać o ludziach miasta: ich trudach, radościach i marzeniach. W centrum ekspozycji znalazł się jego dawny szkic — Statek z sercem i nicią. Rada miejska zachwyciła się pomysłem, a o Janku zaczęto mówić jako o nowo odkrytym talencie. Odwiedzali go też dawni znajomi: kowal, młody rzeźbiarz oraz nawet wdowa z dziećmi - pomagając w warsztacie. Jan wraz ze swoją nową współpracowniczką już szkicowali nowe pomysły. Po raz pierwszy w swoim życiu naprawdę wierzył, że jego historia właśnie się zaczyna.
#Karolina
Karolina, z jedynie skromną sumą oszczędności, wróciła do miejsca, od którego wszystko się zaczęło — na poddasze starego młyna. Izba była ciasna, niska, ale była jej, i nie musiała się obawiać że ktoś ją rozpozna. Z początku czuła się tam jak cień samej siebie, bo nie wychodziła praktycznie ze swojego mieszkania, aby uniknąć spojrzeń i szeptów. Przyjmowała jedynie małe zlecenia: hafty, poprawki, cerowanie, a jej palce, które niegdyś trzymały złote nici, znów zaczęły tańczyć w rytmie prostej pracy. Choć z początku wypełniała ją pustka, dzień po dniu zaczęła doceniać rytm codzienności bez oklasków i przepychu.
#Janek
Jana nie obchodziły tytuły, nie uczestniczył też w spotkaniach na salonach. Ale miasto mówiło o nim coraz częściej — jako o człowieku uczciwym, spokojnym, niezłomnym. Jego warsztat, zaczął przyciągać ludzi nie tylko po rzeźby, lecz po opowieści zaklęte w przedmiotach. U jego boku pracowała teraz artystka — ta sama, której Karolina niegdyś odebrała głos -  która ze wspólniczki z czasem stała się żoną Janka, złączona z nim w Pasji. Pewnego dnia, przechadzając się przez rynek, Janek ujrzał swoją siostrę - wychudzoną, w zniszczonym płaszczu. Dostrzegł jednak w niej nowy blask, którego nigdy nie przejawiała będąc na szczycie.
#Karolina
Gdy ich spojrzenia się spotkały, Karolina odruchowo cofnęła krok, a wstyd przebiegł przez jej ciało niczym cień. Ale Jan nie odwrócił wzroku, i Karolina była zaskoczona, kiedy podszedł do niej z otwartym gestem i łagodnym uśmiechem. Karolina drżąc szepnęła: — Przepraszam,  Nie wiem jak to wszystko naprawić, wróciłam do szycia jak dawniej, ale nie mogę sobie wybaczyć tego wszystkiego. Jej brat jednak uspokoił ją, proponując wycieczkę po warsztacie. Karolina była jednak pełna obaw nie wiedząc, jak spojrzy w oczy artystce którą ograbiła z nagrody. Czuła jednak też dziwny spokój - wiedziała, że czasem nie potrzeba wielkich słów a jedynie lekko uchylonych drzwi.
#Janek111111
Po oprowadzce po warsztacie, Jan zaproponował Karolinie zlecenie – Miała wykańczać jego projekty ozdobnymi nićmi, a z czasem łączyć rzeźbiarstwo z haftem. Nie tylko dlatego, że byli rodzeństwem, ale bo wiedział, że miała niezwykły dar do szycia. W swoim warsztacie, wspólnie z żoną i Karoliną, Jan ponownie stworzył miejsce inne niż wszystkie – pełne opowieści zaklętych w rzeźbie, a teraz także i nici. Nie liczył się w nim portfel klienta, lecz historia, z którą przychodził. Jan patrząc na owoce ich pracy, czuł cichą satysfakcję, bo w świecie, który zbudował z pomocą bliskich, każdy zasługiwał na drugą szansę. Mówią, że warsztat istnieje do dziś, a sztukę pełną pasji kontynuują jego potomkowie.
